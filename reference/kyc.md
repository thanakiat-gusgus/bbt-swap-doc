# About KYC for Developer

## การยืนยันตัวตนสำหรับผู้ที่ต้องการพัฒนาโปรเจ็คต์บน Bitkub Chain 

เนื่องจาก Bitkub Chain ถือว่าเป็นเครือข่ายบล็อกเชนที่เปิดให้ผู้ใช้งานสามารถเข้ามาสร้างเหรียญ หรือแพลทฟอร์ม DeFi รวมถึง NFTs ได้ด้วยตนเอง จึงมีโปรเจ็คต์ต่างๆที่กำลังจะเกิดขึ้นมากมาย ซึ่งแต่ละโปรเจ็คต์มีวัตถุประสงค์แตกต่างกันออกไป ทว่าบางโปรเจ็คต์อาจไม่ได้เป็นไปตามวัตถุประสงค์ที่ทางผู้พัฒนาต้องการ และอาจเกิดความเสียหายขึ้นกับผู้ใช้งานหรือนักลงทุนโดยไม่คาดคิด ซึ่งเป็นสิ่งที่ผิดไปจากเจตนารมณ์ของบริษัทที่ต้องการสร้างระบบบล็อกเชนนี้เพื่อให้เป็นสาธารณประโยชน์และเป็นห่วงความปลอดภัยของทรัพย์สินของผู้ใช้บริการ

{% hint style="warning" %}
 บริษัท บิทคับ บล็อคเชน เทคโนโลยี จำกัด ประกาศเตือนนักลงทุนควรระมัดระวังการลงทุนในโปรเจ็คต์ที่ไม่เป็นทางการ ที่สร้างบน Bitkub Chain
{% endhint %}

ดังนั้นทาง Bitkub จึงมีช่องทางให้เจ้าของโปรเจ็คต์ หรือเจ้าของเหรียญเข้ามายืนยันตัวตน โดยแบ่งออกเป็น 3 ระดับ ได้แก่ Official, Verified และ Registered

## ระดับการยืนยันตัวตน

#### 1. ระดับ Official

โปรเจกต์ที่ถูกพัฒนาขึ้นอย่างเป็นทางการโดยบริษัท บิทคับ บล็อคเชน เทคโนโลยี จำกัด หรือบริษัทในเครือ

#### 2. ระดับ Verified

โปรเจกต์ที่ผ่านการยืนยันตัวตน และได้รับการตรวจสอบและการันตีจากทางบริษัท โดยโปรเจคต์นั้นๆจะได้รับเครื่องหมาย Verified by Bitkub ซึ่งจะมีการตรวจสอบความปลอดภัยของ Smart Contract และหากโปรเจ็คต์นั้นๆได้รับการ Verified จากที่อื่นมาก่อนก็จะได้รับการพิจารณาเป็นพิเศษ

#### 3. ระดับ Registered

โปรเจกต์ที่ผ่านการยืนยันตัวตน สามารถตรวจสอบหรือติดตามได้ว่าผู้พัฒนาคือใคร วัตถุประสงค์ของโปรเจ็คต์คืออะไร แต่ไม่ได้รับการตรวจสอบและการยืนยันว่าโปรเจ็คต์มีความปลอดภัย

สามารถตรวจสอบรายชื่อโปรเจ็คต์ที่ได้รับการยืนยันตัวตน ผ่านทางบริษัทได้ ที่นี่

## ช่องทางการยืนยันตัวตน

ผู้ประกอบธุรกิจและนักพัฒนาที่ต้องการยืนยันตัวตน และขอรับตรวจสอบจาก Bitkub สามารถส่งคำขอมาได้ที่ bitkubchain@bitkub.com

